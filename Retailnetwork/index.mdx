---
title: "Търговска мрежа"
description: "Това меню обхваща първичната информация, която трябва да бъде попълнена за всеки контрагент. 
Редът на създаване е: Партньор, Магазин, Щендер. 
По-долу ще бъде разгледан начинът, по който функционират и работата с всяко подменю подробно. 
Менюто дава информация за Складове, техните каси и движението им."
---

### Партньор

- Списъкът с партньори се подрежда автоматично по азбучен ред. 
- Всеки партньор е **уникален по име** – **не могат да съществуват два партньора с едно и също име** в системата.
- Партньор може да бъде направен на неактивен, само когато няма налични продукти на щендерите.
- Нов партньор се създава чрез натискане на зеления бутон „Създай партньор“, разположен в горния десен ъгъл на екрана.

**Попълвани полета при създаване:**

- **_Име на фирма_** - попълва се информацията от направената проверка на ЕИК/Булстат.
- \*\*_ЕИК/Булстат_ \*\* - проверка в [Търговския регистър](https://portal.registryagency.bg/CR/Reports/VerificationPersonOrg) и във [Vies](https://ec.europa.eu/taxation_customs/vies/#/vat-validation).
- **_Държава, Град, Адрес_** - попълва се информацията от направената проверка на ЕИК/Булстат.
- **_Процент отстъпка_** - този процент сформира продажната цена към контрагента
- **_Лице за контакт_**
- **_Телефонен номер_**

**Важно:**\
Полетата Име на фирма, ЕИК/Булстат и Седалище (Държава, Град, Адрес) се използват във всички официални документи, издавани от системата.\
Ако впоследствие се направят промени в тази основна информация, старите записи и документи не се актуализират.\
Един партньор може да има няколко магазина.

### Магазин

След създаването на партньор следва да бъде въведен неговия магазин/и.  Нов магазин се създава чрез натискане на бутона "Добави магазин", разположен в десния горен ъгъл.

- Един партньор може да има **един или няколко магазина**.
- Всеки магазин е **уникален по име** – **не могат да съществуват два магазина с едно и също име** в системата.

**Попълвани полета при създаване:**

- **_Име на магазин_**
- **_Адрес_**
- **_Лице за контакт_**
- **_Партньор_** - от пададащото меню се задава партньорът, на който принадлежи магазина.

**Важно:**

Всички магазини използват отстъпката, заложена в партньора.

### Щендер

- След създаването на магазин е необходимо да се въведе поне един негов **щендер.**
- Нов щендер се създава чрез натискане на бутона **„Добави щендер“**, разположен в горния десен ъгъл на екрана.


- Един магазин може да има **един или няколко щендера**.
- Всеки щендер е **уникален по име** – **не могат да съществуват два щендера с едно и също име** в системата.
- Щендер може да бъде направен на неактивен, само ако продуктите в него са изведени служебно.

**Попълвани полета при създаване:**

- _Име на щендер_**- ** задължително и уникално.
- _Магазин - _автоматично се зарежда списъкът с наличните магазини от мрежата.
- _E-mail - _Въвежда се ръчно, при необходимост от свързване с конкретния щендер (напр. за нотификации, отчети и др.).