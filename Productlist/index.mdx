---
title: "Въведение"
description: "Номенклатурата представлява основно меню за управление на стоки. В него се създават, променят и визуализират всички продукти. Дава информация за баркод, доставна цена (ДЦ), продажна цена (ПЦ), препоръчителна продажна цена (ПЦД), общо количество, неразпределено такова. В този модул може да бъде създадена оферта, която да послужи пред бъдещи контрагенти или да бъдат оферирани вече съществуващи с нови предложения."
---

### Създаване на нова стока

Има два варианта за създаване на стока:

- _Ръчен_ (чрез натискане на зеления бутон в горния ляв ъгъл "Добави продукт") - попълват се всички задължителни полета и продуктът се активира.
- _Импорт на \*\*xml\*\* файл в щендер_ - продуктите се завеждат автоматично в системата. Тези от тях, които не фигурират, се показват в червен цвят в номенклатурата, тъй като трябва да им бъде добавена ръчно продажна цена.

### Наименования и основни данни за продуктовата информация?

- _Визуализация на продукт (Снимка)_ - такава може да бъде добавена **само на вече съществуващ продукт**, като се натисне моливчето за редакция в десния ъгъл срещу продукта и се попълни полето - Снимка url.
- _Наименование_ - автоматично попълнено от xml файл. То може да бъде редактирано след първоначалния импорт или при създаването на нов продукт.
- _Баркод_ - автоматично попълнен от xml файл или чрез ръчно създаване на продукт. **Не може да бъдат създадени няколко продукта с един и същи баркод.** Същият може да бъде редактиран след първоначалния импорт, като няма да бъдат променени стари записи. Задължително поле при създаването на нов продукт.
- _Доставна цена_ - стойността, която дилърът заплаща, за да получи дадена стока на склад. Те може да бъде актуализирана по всяко време, без да се променят стари записи. При нужда от корекция, това може да се случи чрез \*\*импорт \*\*в щендер или \*\*ръчно \*\*в номенклатурата.
- _Продажна цена_ - стойността, която ще бъде заплатена от контрагента при сключване на сделка. Тя може да бъде актуализирана по всяко време, като няма да бъдат засегнати стари записи, но ще бъде актуализирана във всеки щендер, в който този продукт фигурира, без значение от първоначалната продажна цена на продукта. При нужда от корекция, това може да се случи чрез \*\*импорт \*\*в щендер или \*\*ръчно \*\*в номенклатурата.
- \_Препоръчителна продажна цена - \_стойността, която дилърът предлага за продажна на продукт към краен клиент. Тя не е задължителна, а ориентировъчна. При нужда от корекция може да се промени. Визуализира се само при подготовка на оферта и може да бъде променяна само **ръчно** по всяко време.
- _Общо количество_ - всички бройки от продукта, налични на всички щендери. С курсора на мишката върху количството се визуализират щендерите, в които същият фигурира.
- _Неразпределено количество_ - всички бройки от продукта, налични във всички складове. С курсора на мишката върху количството се визуализират щендерите, в които същият фигурира.

### Редакция на продукт

- Всеки продукт може да бъде коригиран, като промените му ще бъдат валидни за всички щендери, в които същият се намира.
- Само при тази опция може да бъде добавяна снимка.
- Всички промени са валидни за нови записи, като не влияят на стари.
- Само чрез редакция продуктът може да бъде активиран или деактивиран.
- Некативните продукти не се показват в щендери, ако нямат налични бройки. При наличие на количество продуктът не може да бъде деактивиран.

### Изтриване на продукт

Продукт може да бъде изтрит, само ако с него няма извършени операции. Ако има такива, то той може да бъде направен само на неактивен.